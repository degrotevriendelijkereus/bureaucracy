STATUTEN VZW VOIDWARRANTIES

TITEL I. - Benaming, Duur

Art 1. De vereniging zonder winstoogmerk draagt de naam "VoidWarranties".

Art 3. De vereniging wordt opgericht voor onbepaalde duur en is politiek ongebonden.

TITEL II. - Doelstellingen

Art 4. De vereniging heeft als doel een creatief forum uit te bouwen voor ideeën en projecten die voornamelijk betrekking hebbe tot digitale technologie en technologisch geïnspireerde sub-culturen: bij te dragen tot het intensifiëren van deze cultuurbeleving, cultuurparticipatie en het geven van waardevolle impulsen; zich interdisciplinair op te stellen en samen te werken met andere individuen en verenigingen, in lokale, nationale en internationale context; de door de leden van de vereniging opgebouwde kennis in deze materie te delen aan alle geïnteresseerden door middel van demonstraties en lezingen, in die zin dient de vzw ook een educatief doel.

Art 5. De vereniging kan ter uitvoering van haar maatschappelijk doel ondermeer alle eigendommen of zakelijke rechten verwerven, in huur nemen, verhuren, rechtsgeldige overeenkomsten afsluiten, fondsen inzamelen, kortom alle activiteiten uitoefenen of laten uitoefenen die haar doel

Art 6. In het kader van het realiseren van het maatschappelijk doel kan de vereniging ook daden van koophandel stellen, bijkomstig en ondergeschikt aan het hoofddoel van de vereniging.

TITEL III. - LEDEN

Art 7. De vereniging telt enkel werkende leden. Werkende leden hebben stemrecht.

Art 8. De vereniging telt minstens 4 leden.

Art 9. Leden kunnen op elke moment toetreden mits schriftelijke kennisgeving aan de raad van bestuur, onderschrijven van de statuten, en na goedkeuring van de raad van bestuur.
Art 9. Lidmaatschap kan op elk moment schriftelijk aangevraagd worden aan de raad van bestuur. In deze aanvraag moet staan dat men kennis heeft van de statuten en, indien in voege, de huisregels. Het lidmaatschap gaat in na goedkeuring van het bestuur. Indien het lid minderjarig is dient de aanvraag ook ondertekend te worden door een ouder of voogd.

Art 10. Alle leden dienen lidgeld te betalen. De raad van bestuur bepaalt het lidgeld voor de leden. Dit kan maximaal EUR 500 per maand bedragen. De raad van bestuur kan in uitzonderlijke gevallen bepaalde leden van deze verplichting ontheven.

Art 11. Leden kunnen ten allen tijde uit de vereniging treden mits het ontslag schriftelijk bekend te maken aan de raad van bestuur.

Art 12. Het lidmaatschap eindigt bij overlijden van het lid.

Art 13. Indien, in het geval van art. 11, het uittreden van een lid tot gevolg zou hebben dat de vereniging niet langer over het minimum aantal leden zou beschikken, zal het lid aanblijven tot redelijkerwijs in zijn vervanging kan worden voorzien. Dit is in geen geval langer dan drie maand. Voor deze periode moet het uittredend lid geen lidgeld betalen.

Art 14. Het lidmaatschap wordt beëindigd indien de algemene vergadering beslist een lid uit te sluiten met een meerderheid van twee derden van de stemmen.

TITEL IV. - ALGEMENE VERGADERING

Art 15. De algemene vergadering is het hoogste gezag in de vereniging. Zij is samengesteld uit alle leden. Tot haar bevoegdheid behoren onder andere:
a) goedkeuring en wijziging van de statuten; b) benoeming en afzetting van de bestuurders en het vaststellen van hun eventuele vergoeding; c) verlening van kwijting aan de bestuurders; d) goedkeuring van de begroting en van de jaarrekeningen; e) vrijwillige ontbinding van de vereniging; f) uitsluiting van leden en het vaststellen van de ledenlijst; g) het beslissen tot omzetting van de v.z.w. in een V.S.0.; h) alle andere door de statuten aan de algemene vergadering expliciet toegekende bevoegdheden;

Art 16. De algemene vergadering wordt door de raad van bestuur bijeengeroepen, door middel van een email of brief geadresseerd aan alle leden, door een lid van de raad van bestuur, met de vermelding van de agenda, ten minste 10 dagen voor de bijeenkomst. Dit gebeurt minstens eenmaal per jaar binnen de eerste zes maanden volgend op het afsluiten van het boekjaar.

Art 17. De algemene vergadering vergadert slechts geldig als ten minste de helft van de leden aanwezig of vertegenwoordigd is, tenzij voor statutenwijzigingen, dan is een aanwezigheidsquorum van twee derden vereist. Ieder lid kan zich door een ander lid laten vertegenwoordigen door middel van handgeschreven en ondertekende volmacht. Elk lid kan op de algemene vergadering maximaal één ander lid vertegenwoordigden.

Art 18. Als de algemene vergadering niet in quorum is, kan de volgende algemene vergadering die eveneens niet in quorum is geldig vergaderen met dezelfde agenda. De tweede vergadering mag niet binnen vijftien dagen volgend op de eerste vergadering worden gehouden.

Art 19. De vergadering wordt voorgezeten door iemand aangeduid door de raad van bestuur, of door de oudste van de aanwezige leden.

Art 20. De besluiten van de algemene vergadering worden genomen bij gewone meerderheid van de stemmen van de aanwezige of vertegenwoordigde leden, tenzij voor:
a) het wijzigen van de statuten
b) het afzetten van de bestuurders
c) het uitsluiten van een werkelijk lid
d) het omzetten van de v.z.w. in een V.S.O.
Voor bovenstaande punten is een meerderheid van twee derden vereist.
a) het wijzigen van de doelstellingen
b) het ontbinden van de v.z.w.
Voor bovenstaande punten is een meerderheid van vier vijfden vereist.

Art 20 bis. Een meerderheid van twee derden is vereist voor:
a) het wijzigen van de statuten
b) het afzettet van de bestuurders
c) het uitsluiten van een lid
d) het omzetten van de v.z.w in een V.S.O.

Art 20 ter. Een meerderheuid van vier vijfden is vereist voor:
a) het wijzigen van de doelstellingen
b) het ontbinden van de v.z.w.

Art 21. Over een statutenwijziging kan de algemene vergadering alleen op uitdrukkelijke wijze beraadslagen en besluiten indien de wijzigingen uitdrukkelijk zijn vermeld in de oproeping.

Art 22. De agenda wordt vastgesteld door de raad van bestuur. Elk lid kan punten toevoegen aan de agenda door deze bekend te maken aan de raad van bestuur voor de oproeping verzonden wordt. Agendapunten die later ingediend worden, moeten goedgekeurd worden door de algemene vergadering bij het begin van de vergadering.

Art 23. Van de beslissingen van de algemene vergadering worden notulen gemaakt die aan alle leden worden toegezonden.

TITEL V. - RAAD VAN BESTUUR

Art 24. De vereniging wordt bestuurd door een raad van bestuur. Hij bestaat uit minimaal 3 leden. De leden van de raad van bestuur worden benoemd op de Algemene Vergadering voor onbepaalde duur.

Art 25. In de raad van bestuur hebben alle leden gelijk stemrecht. De beslissingen worden genomen bij gewone meerderheid. Bij een gelijk aantal stemmen is de stem van het oudste aanwezige lid doorslaggevend.

Art 26. De raad van bestuur kan een of meerdere leden de bevoegdheid geven om de vereniging voor een specifiek doeleind rechtsgeldig te vertegenwoordigen.

Art 27. Het mandaat van een lid van de raad van bestuur eindigt:
a) bij afzetting door de algemene vergadering die dit ten allen tijde kan beslissen.
b) bij overlijden.
c) bij vrijwillig aangeboden ontslag, in welk geval de bestuurder desgevallend zal aanblijven tot redelijker wijs in zijn vervanging kan worden voorzien.

Art 28. De bevoegdheden van de raad van bestuur zijn:
a) het uitvoeren van de beslissingen van de algemene vergadering
b) het verzorgen van de algemene en financiële leiding over de v.z.w.
c) het vertegenwoordigen van de v.z.w. bij elke gerechtelijke en buitengerechtelijke handeling.
d) het optreden als eiser of verweerder in alle rechtsgedingen en het beslissen over het al of niet aanwenden van rechtsmiddelen.
e) het uitoefenen van de residuare bevoegdheid binnen de v.z.w. voor alles wat niet expliciet door de wet of de statuten toegewezen is aan de algemene vergadering.

Art 29. De raad van bestuur oefent zijn bevoegdheden uit als college. De raad van bestuur kan samen worden geroepen door een of meerdere bestuurders. De vergadering is slechts geldig als meer dan de helft van de bestuurders aanwezig zijn. De agenda voor de vergadering wordt bepaald aan het begin van de vergadering. Elke bestuurder kan een of meer agendapunten toevoegen.

Art 30. Beslissingen genomen door de raad van bestuur worden bekend gemaakt, door bijvoorbeeld publicatie online, aan alle bestuurders en leden van de v.z.w.

TITEL VI. - ONTBINDING en VEREFFENING

Art 31. De v.z.w. kan ontbonden worden door een besluit van de algemene vergadering overeenkomstig artikel 20 van de Wet van 27 juni 1921, zoals gewijzigd door de Wet van 2 mei 2002 of door een gerechtelijke beslissing.

Art 32. Ingeval van vrijwillige ontbinding worden door de algemene vergadering, en bij gebrek daaraan, door de rechtbank, een of meer vereffenaars benoemd, hun vergoeding en bevoegdheid bepaald en de wijze van vereffening van de schulden en van de tegeldemaking van de goederen en de bestemming van het actief van de v.z.w. vastgesteld.

Art 33. Indien de v.z.w. ontbonden wordt, hetzij vrijwillig of gerechtelijk, is de vereffenaar gehouden het netto actiefvermogen te bestemmen aan een vereniging met soortgelijk doel, zoals bepaald door de Algemene Vergadering, of bij ontstentenis van een dergelijk besluit, door de vereffenaar.

TITEL VII. - SLOTBEPALINGEN

Art 34. Het boekjaar loopt van 1 januari tot 31 december van ieder jaar.

Art 35. De raad van bestuur kan een huishoudelijk reglement vaststellen. In dit huishoudelijk reglement wordt geregeld al wat op grond van deze statuten regeling behoeft of op andere gronden regeling zal blijken te behoeven. Wijziging van het huishoudelijk reglement geschiedt bij besluit van de raad van bestuur. De reglementen zullen geen bepalingen mogen bevatten die afwijken van of in strijd zijn met de bepalingen van de wet of de statuten.

BENOEMINGEN

De Algemene Vergadering duidde tijdens haar oprichtingsvergadering van 25 november 2010 volgende personen aan als bestuurders:
Barthelemy Ilias (Wilrijk, 15-06-1983),
Loret Koert (Ekeren, 06-06-1979),
De Voegt Koen (Borgerhout, 13-04-1980)
